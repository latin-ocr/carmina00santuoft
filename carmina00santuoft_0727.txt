ιιιοῐιει. 473,

Aggerit is tenerasque rosas ac mite papaver,
Et locat in mollem mollia membra torum.
Hic viola et croceo cunas distinguit acantho,
Addit et, Hyblaeas quod bene pascat apes.
Trina Charis ducunt choreas, risusque, leporque,
Mellitique ioci, blanditiaeque leves.
Graia Venus teneris instillat mella labellis,
Dum recipit puerum Suada Latina finu.
Ecce ve'nit Clio fusis per colla capillis,
Nuda pedem, nivea conspicienda toga.
Acceleratque gradus, genialia dona ferentum,
Castalidum Clio cum duce tota cohors.
Talia Calliope tibi, belle, crepundia sunto,
Inquit. et aeneolam porrigit illa tubam.
En, ait Euterpe3 (tibi erit quoque tibia curae.)
Accipe, quae digitis tibIa facta meis.
Melpomene picti dat parvula vincla cothurni,
Dat tenero soccos blanda Thalia pedi.
Caetera turba gerit vitreos de fonte lapillos,
Per quos Castaliae defluit humor aquae;
Montis et Aonii lectas in vertice lauros,
Atque hederae ornandis germina lenta comis,·
Quasque tulit niveas, capiti decoramina, plumas,
Amne Medusaeo qui natat, albus olor; ¹
Pocula praecipue spumantis plena liquoris,
Vnde calent Clarii pectus et ora viri.
121· 5

 

